# 1.2 Major Open Source Applications
အဓိက Open Source Application များ

#### LPI ရည်မှန်းချက်များ ကိုးကားချက်
* Linux Essentials version 1.6, Exam 010, Objective 1.2
* Weight: 2

#### အဓိက လေ့လာရန် နယ်ပယ်များ
* Software Packages (ဆော့ဖ်ဝဲလ် ပက်ကေ့ဂျ်များ)
* Package Installation and Removal (ပက်ကေ့ဂျ် ထည့်သွင်းခြင်းနှင့် ဖယ်ရှားခြင်း)
* Office Applications (ရုံးသုံး အပလီကေးရှင်းများ)
* Web Browsers (ဝက်ဘ်ဘရောက်ဆာများ)
* Multimedia (မာလ်တီမီဒီယာ)
* Server Programs (ဆာဗာ ပရိုဂရမ်များ)
* Programming Languages (ပရိုဂရမ်မင်း ဘာသာစကားများ)

#### အသုံးပြုထားသော ဖိုင်များ၊ ဝေါဟာရများနှင့် Utility များစာရင်း (တစ်စိတ်တစ်ပိုင်း)
* Firefox, Thunderbird
* LibreOffice, GIMP
* Apache, NGINX
* MariaDB, MySQL, PostgreSQL
* Python, Java, JavaScript, C, PHP
* apt-get, dpkg, yum, rpm

---

## ၁.၂ သင်ခန်းစာ ၁

**Certificate:** Linux Essentials  
**Version:** 1.6  
**Topic:** 1 - The Linux Community and a Career in Open Source  
**Objective:** 1.2 - Major Open Source Applications  
**Lesson:** 1 of 1  

### နိဒါန်း (Introduction)
Open Source အပလီကေးရှင်းများသည် Linux ဂေဟစနစ်၏ အရေးပါသော အစိတ်အပိုင်းတစ်ခု ဖြစ်သည်။ ဤသင်ခန်းစာတွင် နေ့စဉ်အသုံးပြုနေသော ရုံးသုံးဆော့ဖ်ဝဲလ်များမှသည် အဆင့်မြင့် ဆာဗာပရိုဂရမ်များနှင့် ပရိုဂရမ်မင်းဘာသာစကားများအထိ အဓိကကျသော Open Source ဆော့ဖ်ဝဲလ်များအကြောင်းကို လေ့လာရမည် ဖြစ်သည်။

### ဆော့ဖ်ဝဲလ် ပက်ကေ့ဂျ်များ (Software Packages)
Linux တွင် ဆော့ဖ်ဝဲလ်များကို "Packages" ဟုခေါ်သော အစုအစည်းများအဖြစ် ဖြန့်ချိလေ့ရှိသည်။ ပက်ကေ့ဂျ်တစ်ခုတွင် ဆော့ဖ်ဝဲလ် လည်ပတ်ရန် လိုအပ်သော ဖိုင်များ၊ ကွန်ဖစ်ဂူရေးရှင်း (Configuration) များ နှင့် ညွှန်ကြားချက်များ ပါဝင်သည်။

* **Package Manager:** ပက်ကေ့ဂျ်များကို စနစ်တကျ စီမံခန့်ခွဲရန် (Install လုပ်ရန် သို့မဟုတ် ဖယ်ရှားရန်) အသုံးပြုသော ကိရိယာဖြစ်သည်။
  * **dpkg:** Debian အခြေပြုစနစ်များ (ဥပမာ - Ubuntu, Kali) တွင် အသုံးပြုသော အခြေခံ ပက်ကေ့ဂျ် စီမံခန့်ခွဲသူ ဖြစ်သည်။
  * **rpm:** Red Hat အခြေပြုစနစ်များ (ဥပမာ - CentOS, Fedora, Rocky, Amor) တွင် အသုံးပြုသည်။

### ပက်ကေ့ဂျ် ထည့်သွင်းခြင်းနှင့် ဖယ်ရှားခြင်း (Package Installation and Removal)
အသုံးပြုသူများသည် Command Line မှတစ်ဆင့် ဆော့ဖ်ဝဲလ်များကို လွယ်ကူစွာ စီမံနိုင်သည်။

* **apt-get / apt:** Debian နှင့် Ubuntu စနစ်များတွင် ဆော့ဖ်ဝဲလ်များကို အင်တာနက်မှတစ်ဆင့် တိုက်ရိုက် ရယူထည့်သွင်းရန် အသုံးပြုသည်။
* **yum / dnf:** Red Hat အခြေပြုစနစ်များတွင် အလားတူ လုပ်ဆောင်ချက်အတွက် အသုံးပြုသည်။

### ရုံးသုံး အပလီကေးရှင်းများ (Office Applications)
Linux ပတ်ဝန်းကျင်တွင် အသုံးများဆုံး ရုံးသုံးဆော့ဖ်ဝဲလ်မှာ **LibreOffice** ဖြစ်သည်။ ၎င်းသည် Microsoft Office နှင့် လုပ်ဆောင်ချက်ချင်း ဆင်တူပြီး အောက်ပါ အစိတ်အပိုင်းများ ပါဝင်သည်-
* **Writer:** စာစီစာရိုက်လုပ်ဆောင်ရန် (Word နှင့် ဆင်တူ)။
* **Calc:** Spreadsheet တွက်ချက်မှုများအတွက် (Excel နှင့် ဆင်တူ)။
* **Impress:** Presentation ပြုလုပ်ရန် (PowerPoint နှင့် ဆင်တူ)။
* **Draw:** Vector graphics ရေးဆွဲရန်။
* **Math:** သင်္ချာ formulas များရေးဆွဲရန်။
* **Base:** Database စီမံခန့်ခွဲရန်။

အခြား ရုံးသုံးဆော့ဖ်ဝဲလ်များမှာ **Apache OpenOffice** နှင့် Google Docs ကဲ့သို့သော cloud-based စနစ်များ ဖြစ်ကြသည်။

### ဝက်ဘ်ဘရောက်ဆာများ (Web Browsers)
Linux တွင် အဓိကအသုံးပြုသော Open Source ဘရောက်ဆာများမှာ-
* **Firefox:** Mozilla မှ ထုတ်လုပ်ပြီး လုံခြုံရေးနှင့် privacy ကို ဦးစားပေးသော လူကြိုက်အများဆုံး ဘရောက်ဆာ ဖြစ်သည်။
* **Chromium:** Google Chrome ၏ အခြေခံ Open Source ပရောဂျက် ဖြစ်သည်။

### မာလ်တီမီဒီယာ (Multimedia)
ရုပ်ပုံနှင့် ဗီဒီယို တည်းဖြတ်ခြင်းအတွက် အောက်ပါတို့ကို အသုံးပြုနိုင်သည်-
* **Blender:** 3D animation များ ပြုလုပ်ရန်။
* **GIMP:** ရုပ်ပုံများကို ကျွမ်းကျင်စွာ တည်းဖြတ်ရန် (Photoshop နှင့် ဆင်တူ)။
* **Inkscape:** Vector graphics ပုံစံများ ဖန်တီးရန်။
* **Audacity:** အသံဖိုင်များကို တည်းဖြတ်ရန်။
* **ImageMagick:** ရုပ်ပုံများကို တည်းဖြတ်ရန်နှင့် pdf ဖိုင်ပြောင်းရန်။
* **VLC Media Player:** မည်သည့် multimedia format ကိုမဆို ဖွင့်ကြည့်နိုင်သော player ဖြစ်သည်။ smplayer သည်လည်း အလားတူပုံစံမျိုးဖြစ်သည်။

သီချင်းများကို ဖွင့်ရန် Audacious, Banshee နှင့် Amarok တို့အားလည်း အသုံးပြုနိုင်သည်။

### ဆာဗာ ပရိုဂရမ်များ (Server Programs)
Linux သည် ဆာဗာလောကတွင် အင်အားအကောင်းဆုံး ဖြစ်သည်။ အဓိက ဆာဗာဆော့ဖ်ဝဲလ်များမှာ-
* **Web Servers:** **Apache** နှင့် **NGINX** တို့သည် ကမ္ဘာပေါ်ရှိ ဝက်ဘ်ဆိုက်အများစုကို လည်ပတ်ပေးနေသည်။
* **Database Servers:** **MySQL**, **MariaDB** နှင့် **PostgreSQL** တို့သည် အချက်အလက်များကို သိမ်းဆည်းရန် အသုံးပြုသည်။
* **File Sharing:** **Samba** (Windows နှင့် ဖိုင်မျှဝေရန်) နှင့် **NFS** (Linux အချင်းချင်း မျှဝေရန်)။

### အချက်အလက် မျှဝေခြင်း (Data Sharing)
Linux စနစ်များတွင် ကွန်ရက်အတွင်း အချက်အလက်များနှင့် ဖိုင်များကို မျှဝေရန် အောက်ပါ Open Source solution များကို အသုံးပြုသည်-
* **Samba:** Linux စနစ်များမှ Windows စနစ်များနှင့် ဖိုင်များ၊ ပရင်တာများကို မျှဝေရန် အသုံးပြုသော ဝန်ဆောင်မှု ဖြစ်သည်။
* **NFS (Network File System):** Linux အချင်းချင်း သို့မဟုတ် Unix စနစ်များအကြား ဖိုင်များကို ကွန်ရက်ပေါ်မှတစ်ဆင့် လွယ်ကူစွာ မျှဝေရန် အသုံးပြုသည်။
* **Nextcloud:** ကိုယ်ပိုင် Cloud storage စနစ်တစ်ခုအဖြစ် အသုံးပြုနိုင်ပြီး ဖိုင်များကို စက်ပစ္စည်းအမျိုးမျိုးမှ ချိတ်ဆက်အသုံးပြုနိုင်စေသည်။

### ကွန်ရက် စီမံခန့်ခွဲခြင်း (Network Administration)
ကွန်ရက်ကို စစ်ဆေးရန်နှင့် စီမံရန်အတွက် အောက်ပါ tool များကို အသုံးများသည်-
* **Wireshark:** ကွန်ရက်ပေါ်တွင် စီးဆင်းနေသော data packet များကို အသေးစိတ် စစ်ဆေးရန် (Analyze လုပ်ရန်) အသုံးပြုသည်။
* **Nagios / Zabbix:** ဆာဗာများနှင့် ကွန်ရက်ပစ္စည်းများ၏ အခြေအနေကို စောင့်ကြည့်ရန် (Monitoring) အသုံးပြုသော စနစ်များဖြစ်သည်။
* **OpenSSH:** ဝေးလံသောနေရာရှိ ဆာဗာများသို့ လုံခြုံစွာ လှမ်းရောက်ချိတ်ဆက် (Remote Access) ရန် အသုံးပြုသည်။

### ပရိုဂရမ်မင်း ဘာသာစကားများ (Programming Languages)
Linux သည် developer များအတွက် အကောင်းဆုံး ပလက်ဖောင်း ဖြစ်သည်။ အသုံးများသော ဘာသာစကားများမှာ-
* **C / C++:** စနစ်တစ်ခုလုံး၏ အခြေခံနှင့် kernel ရေးသားရာတွင် အသုံးပြုသည်။
* **Shell:** Command line မှာရှုပ်ထွေးတဲ့ သို့မဟုတ် ထပ်ခါတလဲလဲလုပ်ရတဲ့ အလုပ်တွေကို အလိုအလျောက် (Automate) လုပ်ဆောင်ပေးနိုင်သည်။
* **Python:** ရိုးရှင်းပြီး automation နှင့် data science များတွင် အသုံးများသည်။
* **Java:** လုပ်ငန်းသုံး software ကြီးများတွင် အသုံးပြုသည်။
* **PHP & JavaScript:** ဝက်ဘ်ဆိုက်များ ဖန်တီးရာတွင် အသုံးပြုသည်။

---

### အနှစ်ချုပ် (Summary)

ဤသင်ခန်းစာ (၁.၂) တွင် သင်ယူခဲ့ရသည်များမှာ-
* Linux တွင် အသုံးပြုနိုင်သော များပြားလှသော application များအကြောင်း။
* Package Management စနစ်များဖြစ်သော DEB (Debian/Ubuntu) နှင့် RPM (Red Hat/Fedora) တို့၏ ကွာခြားချက်။
* လူသုံးများသော Open Source ရုံးသုံးဆော့ဖ်ဝဲလ်များ၊ ဝဘ်ဘရောက်ဇာများနှင့် မာလ်တီမီဒီယာ application များ။
* လုပ်ငန်းသုံး server များတွင် အသုံးပြုသော ဆော့ဖ်ဝဲလ်များနှင့် ဒေတာဘေ့စ်များ။
* Linux တွင် အသုံးများသော ပရိုဂရမ်ရေးဆွဲသည့် ဘာသာစကားများ (C/C++, Shell, Python, Java, PHP စသည်)။
